{"metadata": {"article_number": "2.1", "product": "Inboedel", "product_type": "asr_ikz"}, "content": "\n2.1 Wat hebt je verzekerd? \nMet de inboedelverzekering verzeker je je voor schade aan of diefstal van je inboedel die je als particulier gebruikt. Dat \nis je eigen inboedel, maar ook zaken die je leent of huurt. Soms zijn geleende of gehuurde zaken niet verzekerd, dat \nvermelden we dan bij de beschrijving van de dekking in hoofdstuk 3 .\nWat hoort bij je inboedel:\n1. Je spullen. Omschrijving: Dit zijn de spullen die je als particulier gebruikt. Zoals meubels, kleding, serviesgoed \nen ook een robotstofzuiger.\n2. Geld, geldswaardig papier, \nedelstenen en onbewerkte \nedelmetalen\n3. Huisdieren. Omschrijving: Dit zijn dieren die je bezit voor de gezelligheid of als hobby. We bedoelen hier geen \ndieren die je houdt om mee te fokken of geld te verdienen.\n4. Sieraden die je eigendom zijn. Omschrijving: Dit zijn juwelen, horloges, riemen en andere kostbaarheden die bedoeld zijn om op \nof aan het lichaam gedragen te worden (brillen vallen hier niet onder). Zij bestaan \nvoor een gedeelte of helemaal uit (edel)metaal, (edel)gesteente, mineraal, ivoor, \n(bloed)koraal, parels of andere soortgelijke stoffen.\n5. Mobiele elektronica die jouw \neigendom is. Omschrijving: Met mobiele elektronica bedoelen we: mobiele telefoons, smartphones, mobiele \ncomputers zoals tablets en laptops, mobiele geluidsdragers en accessoires zoals \nkoptelefoons, gehoorapparaten, mobiele navigatie, smartwatch, smartglasses, \nmobiele DVD-speler en accessoires, en spelcomputer.\n6. Bijzondere bezittingen die \njouw eigendom zijn. Omschrijving: Dit zijn: kunst, verzamelingen, antiek, foto-, film-, beeld-, audio- en videoapparatuur \nen beeld- en geluidsdragers, computers, muziekinstrumenten, duiksport-, \npaardensport-, parachute-, golf- en hengelsportuitrusting en medische apparatuur \n(gehoorapparaten vallen hier niet onder). Mobiele elektronica valt niet onder \nbijzondere bezittingen.\n7. Voer-, vaar- en luchtvaartuigen. Omschrijving: Dit zijn: scooter, brom/snorfiets, (elektrische) fiets of ebike, segway, scootmobiel, \nbrommobiel, zitmaaier, robotmaaier, zeil- en surfplank, kano, opblaasbare boot \nzonder motor, val- en zweefscherm en aanhangwagen. En losse onderdelen en \naccessoires van motorrijtuigen, vaartuigen en aanhangwagens.\n8. Je tuin. Omschrijving: Met tuin bedoelen we: bestrating, kunstgras, paviljoen, vlonder, pergola, \nvijver, jacuzzi, zwembad, beplanting, tuindecoratie (beelden, tuinschilderijen, \ntuinspiegels, waterornament), verlichting, tuinmeubelen (tuin- of loungeset, parasol, \nbuitenkeuken, partytent, speeltoestellen), tuingereedschap en wasgoed in je tuin of \nop je dakterras.Voorwaarden verzekering Inboedel  |  4/24\nterug naar inhoud  > 9. Het huurdersbelang of \neigenarenbelang. Omschrijving:- Met huurdersbelang bedoelen we de verbeteringen, veranderingen en \nuitbreidingen die jij of de vorige huurder op eigen kosten hebt aangebracht \naan het woonhuis dat je huurt; of die je volgens de huurovereenkomst zelf moet \nbetalen.\n- Met eigenarenbelang bedoelen we de verbeteringen en uitbreidingen die jij \nof de vorige eigenaar hebt aangebracht aan je appartement. We bedoelen het \neigenarenbelang dat niet verzekerd is op de verzekering van de Vereniging van \nEigenaren.\nDit zijn: betimmeringen, parketvloeren, behang-, schilder-, wit- en metselwerk, \nverwarmings- en airconditioningsinstallaties, sanitaire apparaten, keukenapparatuur \nen beveiligingsinstallaties. Maar ook: erfafscheidingen, schuren, garages, tuinhuisjes, \nafdaken, overkappingen, zonnepanelen, screens, zonneschermen, rolluiken, (schotel) \nantennes en laadpalen voor een elektrische auto die zich bevinden op het terrein \ndat hoort bij je woonhuis of appartement.\nWat hoort niet bij je inboedel?\n- Glas. Dit is alleen verzekerd als dat op je polisblad staat. Meer hierover lees je in hoofdstuk 3 .\n- Je beroepsuitrusting als je een kantoor of bedrijf aan huis hebt. \n\n "}
{"metadata": {"article_number": "2.2", "product": "Inboedel", "product_type": "asr_ikz"}, "content": "\n2.2 Op welke plek is je inboedel verzekerd? En voor hoeveel?\nJe inboedel is verzekerd in het woonhuis dat op je polisblad staat. Heeft je woonhuis bijgebouwen zoals een schuur? Dan \nis je inboedel in die bijgebouwen ook verzekerd. Je inboedel is soms ook buiten je woonhuis verzekerd. Waar je inboedel \nis verzekerd en voor hoeveel per gebeurtenis lees je in de tabel hieronder. \n1. Inboedel in je woonhuis is verzekerd voor: Het maakt niet uit wat de waarde van je inboedel is. Bij Ditzo ben je nooit \nonderverzekerd. \nWel gelden voor bepaalde spullen in je woonhuis de volgende maximale \nvergoedingen per gebeurtenis:\n- \u20ac 500 voor geld, geldswaardige papieren, edelstenen en onbewerkte \nedelmetalen;\n- \u20ac 7.500 voor geleende of gehuurde inboedel;\n- \u20ac 1.250 voor losse onderdelen en accessoires van motorrijtuigen, vaartuigen \nen aanhangwagens;\n- \u20ac 2.500 voor huisdieren;\n- \u20ac 6.000 voor sieraden. Ben je voor een hoger bedrag aan sieraden verzekerd? \nDan vergoeden we maximaal het bedrag dat op je polisblad staat;\n- \u20ac 15.000 voor bijzondere bezittingen. Ben je voor een hoger bedrag aan \nbijzondere bezittingen verzekerd? Dan vergoeden we maximaal het bedrag \ndat op je polisblad staat.\n2. Huurdersbelang of eigenaren-\nbelang in of aan je woonhuis \nof appartement is verzekerd voor: We vergoeden maximaal \u20ac 6.000. \n3. Tuin is verzekerd voor: We vergoeden maximaal \u20ac 25.000.\n4. Inboedel in een ander gebouw in \nNederland is verzekerd voor: We vergoeden maximaal \u20ac 7.500. Verhuis je naar een ander woonhuis in \nNederland? Dan geldt deze beperking niet. \n- We vergoeden schade door vandalisme of diefstal alleen als er sprake is van \nzichtbare braaksporen aan de buitenkant van het gebouw of het gedeelte van \nhet gebouw dat je in gebruik hebt.\n- Heb je Allrisk verzekerd? De allriskdekking geldt niet voor je inboedel in een \nander gebouw. In deze situatie geldt alleen de Basisdekking.\n- De dekking geldt gedurende een periode van maximaal 3 aaneengesloten \nmaanden. Deze termijn begint zodra je inboedel zich in een ander gebouw \nbevindt. Na deze termijn ben je niet meer verzekerd.Voorwaarden verzekering Inboedel  |  5/24\nterug naar inhoud  >\n5. Inboedel in je auto is verzekerd voor: We vergoeden maximaal \u20ac 7.500. Wel gelden voor bepaalde spullen in je auto \nde volgende maximale vergoedingen per gebeurtenis:\n- \u20ac 250 voor (zonne)brillen, contactlenzen, geld, geldswaardige papieren, \nedelstenen, onbewerkte edelmetalen, mobiele telefoons, smartphones en \nlosse navigatieapparatuur;\n- \u20ac 1.250 voor voer-, vaar- en luchtvaartuigen;\n- \u20ac 2.000 voor sieraden;\n- \u20ac 2.500 voor laptops en tablets.\nMaar we vergoeden nooit meer dan \u20ac 7.500 per gebeurtenis voor alle spullen \nsamen. Bij diefstal vergoeden we nooit meer dan \u20ac 500 per gebeurtenis voor \nalle spullen samen.\n- We vergoeden schade door vandalisme of diefstal alleen als je inboedel uit \nhet zicht ligt en er zichtbare braaksporen zijn aan je auto en/of bagagebox/\nskibox.\n- Heb je Allrisk verzekerd? De allriskdekking geldt niet voor je inboedel in je \nauto. In deze situatie geldt alleen de Basisdekking.\n- De dekking geldt gedurende een periode van maximaal 3 aaneengesloten \nmaanden. Deze termijn begint zodra je inboedel zich in je auto bevindt. Na \ndeze termijn ben je niet meer verzekerd.\n- Je bent verzekerd als de schade plaatsvindt in Nederland, Belgi\u00eb, Luxemburg \nen Duitsland.\nLet op:\nStaat op je polisblad dat Kostbaarheden verlies en buitenhuis en/of Mobiele \nelectronica is verzekerd? Dan geldt voor sommige inboedel in je auto een \nuitgebreidere dekking. Meer hierover lees je in hoofdstuk 3.5 Keuzedekking \nKostbaarheden  verlies en buitenshuis en hoofdstuk 3.6 Keuzedekking Mobiele \nelektronica .\n6. Inboedel tijdens vervoer naar \nreparatie- of opslagadres en \nverhuizing is verzekerd voor: Voor de volgende spullen geldt een maximale vergoeding:\n- \u20ac 250 voor (zonne)brillen, contactlenzen, geld, geldswaardige papieren, \nedelstenen, onbewerkte edelmetalen, mobiele telefoons, smartphones en \nlosse navigatieapparatuur;\n- \u20ac 1.250 voor voer-, vaar- en luchtvaartuigen;\n- \u20ac 2.000 voor sieraden;\n- \u20ac 2.500 voor laptops en tablets.\nMaar we vergoeden nooit meer dan \u20ac 7.500 per gebeurtenis voor deze spullen \nsamen.\nJe bent alleen verzekerd voor schade bij vervoer naar een reparatie- of \nopslagadres en bij het verhuizen van je inboedel naar je nieuwe woonadres in \nNederland: \n-  tijdens laden en lossen;\n-  door het verkeerd beladen van het vervoermiddel;\n-  door een verkeersongeval met het vervoermiddel.\nMet schade bedoelen we niet: oppervlakkige schrammen, krassen of deuken \ndie het gebruik niet be\u00efnvloeden.\n7. Inboedel in je recreatiewoning, \n(voormalige) boerderij, (sta)\ncaravan, woonboot, woonwagen, \nstudentenkamer of monument,  \nOf de inboedel in een woonhuis \nmet een rieten dak is verzekerd voor: Is je woonhuis een recreatiewoning, (voormalige) boerderij, (sta)caravan, \nwoonboot, woonwagen, studentenkamer of monument? Of heb je je inboedel \nin een woonhuis met een rieten dak? Dan vergoeden wij je schade niet. \n3 Voor welke schade ben je verzekerd? En voor welke niet? \nJe inboedel is verzekerd voor schade door brand en vele andere oorzaken. Deze gebeurtenissen staan in de tabellen \nhieronder genoemd.\nMet schade bedoelen we beschadiging, vernietiging of diefstal van je inboedel. Voorwaarden verzekering Inboedel  |  6/24\nterug naar inhoud  > Het moet gaan om een gebeurtenis die plotseling en onvoorzien is. Schade die ontstaat door langzaam inwerkende \nprocessen valt hier niet onder. De gebeurtenis moet plaatsvinden tijdens de looptijd van de verzekering. Een gebeurtenis \nis een voorval of een reeks van voorvallen die met elkaar verband houden, waardoor schade ontstaat. En bij het sluiten van \nde verzekering moet het voor jou en voor ons onzeker zijn dat uit deze gebeurtenis schade zal ontstaan. Dit noemen we \nhet wettelijke vereiste van onzekerheid.\n \n\n "}
{"metadata": {"article_number": "3.1", "product": "Inboedel", "product_type": "asr_ikz"}, "content": "\n3.1 Basisdekking\nJe bent verzekerd voor schade aan je inboedel veroorzaakt door gebeurtenissen in de tabel hieronder. We noemen hier \nook de uitsluitingen en beperkingen die van toepassing zijn. Daarnaast gelden de algemene uitsluitingen die genoemd \nworden in de Algemene voorwaarden. Dit betekent dat je onder meer niet verzekerd bent als je fraude pleegt of een \nbetalingsachterstand hebt. De volledige informatie over deze algemene uitsluitingen lees je in de Algemene voorwaarden. \nJe krijgt ook geen vergoeding als je de schade opzettelijk veroorzaakt of onvoldoende of onjuist onderhoud pleegt. De \nvolledige informatie over deze uitsluitingen lees je in hoofdstuk 8  van deze voorwaarden.\nDe gebeurtenissen in de tabel staan op alfabetische volgorde. \n1.  Aanrijding of \naanvaring. Dekking: Je bent verzekerd voor schade die ontstaat \ndoordat een voertuig of vaartuig tegen je \nwoonhuis aanrijdt of -vaart en daardoor \nje inboedel beschadigt. En voor schade \ndie bij die aanrijding of aanvaring ontstaat \ndoor de lading die valt of vloeit uit het \nvoer- of vaartuig.\n2.   Aardbeving. Beperking of uitsluiting: Je bent niet verzekerd voor schade door \neen aardbeving. Het gaat om schade die \nontstaat tijdens de aardbeving. Maar ook \nom schade die pas duidelijk wordt 24 uur \ndaarna.\n3.  Blikseminslag en \ninductie. Dekking: Je bent verzekerd voor schade door \nblikseminslag en schade door inductie \ndie ontstaat door bliksemontlading. Het \nkan gaan om bliksem die direct in het \ngebouw inslaat, of via kabels het gebouw \nbinnenkomt. De elektromagnetische \nvelden die daarbij vrij komen (\u2018ontlading\u2019), \nkunnen schade veroorzaken aan onder \nandere elektronische apparatuur die tot je \ninboedel behoort.\n4.  Brand. Dekking: Je bent verzekerd voor schade door brand. \nWe vergoeden ook de schade die ontstaat \ndoor het blussen van de brand. Je bent \nook verzekerd voor schade door een brand \ndie is ontstaan door een gebrek van je \ninboedel zelf.\nBrand is een vuur dat ontstaat door \nverbranding buiten een haard, dat met \nvlammen gepaard gaat en dat in staat is \nzich op eigen kracht te verspreiden.\nMet eigen gebrek bedoelen we een \ngebrek van je inboedel zelf, bijvoorbeeld \ndoor een natuurlijke eigenschap of slechte \nkwaliteit. Beperking of uitsluiting: We vergoeden geen schade door \nkortsluiting in en het doorbranden van \napparatuur zonder verdere schade aan de \ninboedel.\nWe vergoeden ook geen schade die  \nontstaat of verergert doordat je niet \nvoldoende voorzorgsmaatregelen neemt. \nDit betekent bijvoorbeeld dat je bij gebruik \nvan een kachel of open haard minimaal 1 \nkeer per jaar de schoorsteen laat vegen. Voorwaarden verzekering Inboedel  |  7/24\nterug naar inhoud  > \n5. Diefstal. Dekking: Je bent verzekerd voor schade door \n(poging tot) diefstal.\nWoon je in een kamer waar je gezamenlijk \ngebruik hebt van bijvoorbeeld een keuken? \nOf woon je anti-kraak? Dan vergoeden \nwe de schade alleen als er braaksporen \nzichtbaar zijn aan het gedeelte van het \ngebouw dat je in gebruik hebt en dat \nalleen door jou bewoond wordt.\nBevindt je inboedel zich in je auto? Dan \nvergoeden we de schade alleen als er \nbraaksporen zichtbaar zijn aan je auto.\nBevindt (een gedeelte van) je inboedel \nzich in een (berg)ruimte, waar je samen \nmet anderen gebruik van maakt? \nDan vergoeden we de schade alleen \nals er braaksporen zichtbaar zijn aan \nde buitenkant van het gebouw of de \ngezamenlijke (berg)ruimte.\nZijn de voer-, vaar- en luchtvaartuigen \ndie we in hoofdstuk 1  noemen gestolen? \nZoals een scooter, fiets of brommobiel. \nDan vergoeden we de schade alleen als \ndeze uit jouw woning gestolen zijn en er \nbraaksporen zichtbaar zijn aan het gebouw. Beperking of uitsluiting: Je krijgt geen vergoeding bij diefstal:\n- van geld door misbruik van een bankpas \nof creditcard met pincode.\n- uit je tuin. Maar diefstal van tuinmeubels \nen wasgoed is wel verzekerd. Dit geldt \nook voor een robotmaaier als deze in \neen robotmaaierbeschermhuis met \ndiefstalbeveiliging staat.\n- uit je auto, motor, kampeerauto, caravan \nof boot als je inboedel in het zicht ligt.\nWe vergoeden ook geen schade die  \nontstaat of verergert doordat je niet \nvoldoende voorzorgsmaatregelen neemt. \nDit betekent dat je:\n- ramen en deuren afsluit als je niet in je \nwoonhuis aanwezig bent.\n- je inboedel uit je auto haalt als je de \nauto zonder toezicht achterlaat. Is dat \nniet mogelijk of niet veilig? Leg dan je \ninboedel in je auto uit het zicht. Je sluit \nde auto en/of gagebox/skibox goed af.\n6. Gewelddadige \nberoving en \nafpersing. Dekking: Je bent verzekerd voor schade die ontstaat \ndoordat je door geweld en/of onder \nbedreiging je inboedel moet afstaan. Ook \nzaken die daarbij beschadigd worden zijn \nverzekerd.\n7. Glasscherven. Dekking: Je bent verzekerd voor schade door \nglasscherven van gebroken ruiten van je \nwoonhuis. En van gebroken vaste spiegels. Beperking of uitsluiting: Het glas zelf vergoeden we zoals \nbeschreven in hoofdstuk 3.3 Keuzedekking \nGlas.\n8. Hagel. Dekking: Je bent verzekerd voor schade door inslag \nvan hagelstenen aan je huurdersbelang of \neigenarenbelang. Beperking of uitsluiting: Je krijgt geen vergoeding voor schade \naan je tuin. Maar schade door hagel aan je \ntuinmeubels vergoeden we wel.\nEigen risico:\nBeschadigt je huurdersbelang of \neigenarenbelang tijdens een storm door \nhagelstenen? Dan is je eigen risico \u20ac 75. \n9.  Luchtverkeer en \nmeteorieten. Dekking: Je bent verzekerd voor schade door:\n- vertrekkende, vliegende, landende en \nvallende lucht- of ruimtevaartuigen;\n- projectielen, voorwerpen, lading en \nontploffingsmiddelen die vastzitten, \nvallen, vloeien of worden geworpen uit \nlucht- of ruimtevaartuigen;\n- meteorieten.Voorwaarden verzekering Inboedel  |  8/24\nterug naar inhoud  > \n10. Neerslag. Dekking: Je bent verzekerd voor schade door \nregen, hagel en sneeuw die je woonhuis \nis binnengedrongen. Hieronder valt ook \nsmeltwater.\nJe bent ook verzekerd voor schade door \nwater dat je woonhuis is binnengedrongen \ndoor hevige plaatselijke regenval. \nWe bedoelen met hevige plaatselijke \nregenval: neerslag van tenminste 40 mm in \n24 uur, 53 mm in 48 uur of 67 mm in 72 uur, \nop en/of in de nabijheid van je woonhuis. Beperking of uitsluiting: Je krijgt geen vergoeding voor :\n- schade ontstaan door neerslag \ndie je woonhuis binnenkomt door \nventilatieopeningen, openstaande ramen, \ndeuren en luiken, of gaten in dak en \nmuren;\n- schade door grondwater;\n- schade door neerslag die tijdens bouw, \naanbouw of verbouw jouw woonhuis \nbinnenkomt;\n- de reparatiekosten van daken, dakgoten \nen afvoerpijpen als er sprake is van \nhuurders-, of eigenarenbelang.\nOnder daken valt alles wat daar normaal \ngesproken bij hoort. Ook het dakbeschot \nen de afdichting/ dakbedekking die op het \ndakbeschot ligt. Het dakbeschot ligt op de \nbalken die het dak dragen;\n- schade aan je tuin.\nWe vergoeden ook geen schade die  \nontstaat of verergert doordat je niet \nvoldoende voorzorgsmaatregelen neemt. \nDit betekent dat je:\n- in ieder geval 1 keer per jaar de dakgoten \nschoonmaakt;\n- regelmatig controleert of beplanting die \ntegen de muur opgroeit de woning niet \nbeschadigt. En maatregelen neemt als \ndat dreigt te gebeuren.\n11.  Olie. Dekking: Je bent verzekerd voor schade door olie \ndie uit een verwarmingsinstallatie stroomt. \nOf uit leidingen en tanks van die installatie.\n12.  Omvallende bomen,  \nvoorwerpen of  \ngebouwen. Dekking: Je bent verzekerd voor schade door \nomvallende of botsende voorwerpen. \nDaarmee bedoelen we kranen, \nheistellingen, hoogwerkers, windmolens, \nantennes, vlaggenmasten, bomen of \nafgebroken takken die op of tegen je \nwoonhuis vallen of botsen en daarbij je \ninboedel beschadigen.\nWe vergoeden ook het opruimen van \nde boom als deze van jou is en als deze \nschade heeft veroorzaakt aan de inboedel \nin je woonhuis. Wortels verwijderen en tuin \nomploegen vergoeden we niet.\nWe vergoeden ook schade die ontstaat \ndoor het vallen of instorten van \naangrenzende gebouwen of een deel \ndaarvan. Beperking of uitsluiting: Eigen risico:\nBeschadigt je huurdersbelang of \neigenarenbelang door storm? Dan is je \neigen risico \u20ac 75.\n13. Ongeval huisdier. Dekking: Je bent verzekerd voor schade die je \nhuisdier oploopt door een van de oorzaken \ndie we in deze tabel noemen. \nEn ook voor schade door een ongeval dat \nje huisdier overkomt. Schade door ziekte \nvalt hier niet onder. \nEen dierenarts moet het letsel vaststellen. Beperking of uitsluiting: Deze dekking geldt alleen in je woonhuis \nen in je tuin.\nWe vergoeden maximaal \u20ac 2500 voor alle \nhuisdieren samen.Voorwaarden verzekering Inboedel  |  9/24\nterug naar inhoud  > \n14. Ontploffing. Dekking: Je bent verzekerd voor schade door \nontploffing. Met ontploffing bedoelen \nwe een plotselinge en hevige uitbarsting \nvan gassen of dampen. Ook schade door \nvuurwerk en explosieven valt daaronder. \nJe bent ook verzekerd voor schade door \neen ontploffing die is ontstaan door een \ngebrek van je inboedel zelf.\n15. Overstroming. Dekking: Je bent verzekerd voor schade door \nwater dat onvoorzien het gebouw \nis binnengedrongen als gevolg van \noverstroming door het bezwijken, \noverlopen of falen van een niet-primaire \nwaterkering. \nMet overstroming bedoelen we een \noverstroming van water uit rivieren, \nmeren, sloten of kanalen door het \nonvoorzien bezwijken, overlopen of falen \nvan dijken, kaden, sluizen of andere \nwaterkeringen. Het maakt daarbij niet \nuit of de overstroming de oorzaak of het \ngevolg is van een gebeurtenis die door de \nverzekering gedekt wordt. Overstroming \nis ook het uitstromen van water via \nbeschadigingen aan waterkeringen. \nMet waterkeringen bedoelen wij \nobjecten die bedoeld zijn om water \ntegen te houden. Hierbij maken we \nonderscheid tussen primaire en niet-\nprimaire waterkeringen. Primaire \nwaterkeringen bieden bescherming tegen \noverstromingen bij hoogwater vanuit \nbijvoorbeeld de Noordzee, de Waddenzee, \nhet IJsselmeer, het Markermeer of de grote \nrivieren zoals de Rijn, de Maas en de IJssel. \nDe primaire waterkeringen zijn vastgelegd \nin de Waterwet (zie: https://wetten.\noverheid.nl/ ). Of bekijk het Nationaal \nBasisbestand Primaire Waterkeringen \nop https://waterveiligheidsportaal.nl/  \nvoor een duidelijk overzicht van alle \nprimaire waterkeringen. Niet-primaire \nwaterkeringen zijn alle waterkeringen die \nniet als primair zijn opgenomen in de \nWaterwet. Beperking of uitsluiting: Je bent niet verzekerd voor schade door: \n- water dat helemaal of gedeeltelijk \nafkomstig is van de zee;\n- water dat helemaal of gedeeltelijk \nafkomstig is van een binnenwater doordat \neen primaire waterkering is bezweken, is \novergelopen of heeft gefaald; \n- water dat buiten de oevers is getreden \nin buitendijkse gebieden. Bijvoorbeeld \nbuitendijkse havens, uiterwaarden en \ngebieden die door de overheid zijn \naangewezen voor waterberging;\n- overstroming die veroorzaakt wordt door \ndirecte actie van de overheid. \nLet op: vinden er tegelijkertijd \noverstromingen plaats door het \nbezwijken, overlopen of falen van niet-\nprimaire waterkering(en) \u00e9n van primaire \nwaterkering(en) of door water afkomstig \nvan de zee? En heeft het water van deze \noverstromingen zich vermengd? Dan ben je \nniet verzekerd. Je bent wel verzekerd als er \ngeen vermenging van water plaatsvindt en \nje alleen schade hebt door water afkomstig \nvan de overstroming door het bezwijken, \noverlopen of falen van de niet-primaire \nwaterkering.\n16.  Rellen, relletjes, \nopstootjes en \nplundering. Dekking: Je bent verzekerd voor schade door \nincidentele rellen, relletjes, opstootjes \nen plundering. Deze ontstaan buiten je \nwoonhuis en overstijgen het niveau van \neen ruzie.\n17. Rook en roet Je bent verzekerd voor schade door rook \nen roet die de verwarmingsinstallatie \nuitstoot. De installatie moet aangesloten \nzijn op een schoorsteen van je woonhuis. Beperking of uitsluiting: We vergoeden geen schade die ontstaat \nof verergert doordat je niet voldoende \nvoorzorgsmaatregelen neemt. Dit betekent \ndat je in ieder geval 1 keer per jaar de \nschoorsteen laat vegen.Voorwaarden verzekering Inboedel  |  10/24\nterug naar inhoud  > \n18.  Schroeien, zengen, \nsmelten en verkolen \ndoor de hitte van \neen andere zaak. Dekking: Je bent verzekerd voor schade door \nschroeien, zengen, smelten en verkolen \ndoor de hitte van een andere zaak.\n19. Sneeuwdruk. Dekking: Je bent verzekerd voor de schade die het \ngevolg is van sneeuw die op het dak of \ntegen een muur drukt. Beperking of uitsluiting: Je krijgt geen vergoeding:\n- als de schade ontstaat door \nconstructiefouten, installatie- of \nmontagefouten van of in het woonhuis;\n- voor reparatie van daken, dakgoten \nen afvoerpijpen van huurders- of \neigenarenbelang. Maar gevolgschade \naan je inboedel door sneeuwdruk \nvergoeden we wel.\n20. Storm. Dekking: Je bent verzekerd voor schade door storm. \nWe bedoelen wind met een snelheid van \nten minste 14 meter per seconde. Dat is \nwindkracht 7 of hoger.\nWe vergoeden ook de schade door \nvoorwerpen die door de storm vallen \nof bewegen, en zo de inboedel in je \nwoonhuis beschadigen. Beperking of uitsluiting: Je krijgt geen vergoeding:\n- als de schade ontstaat door \nconstructiefouten, installatie- of \nmontagefouten van of in het woonhuis;\n- voor schade aan je tuin. Maar wel voor \nschade door storm aan je paviljoen, \ningegraven of verankerde jacuzzi of \nzwembad en tuinmeubels.\nBeschadigt je huurdersbelang of \neigenarenbelang door storm? Dan is je \neigen risico \u20ac 75. \n21.  Uitvallen van \nkoelkasten en \ndiepvriezers. Dekking: Je bent verzekerd voor het bederven van \nde inhoud van je koelkast of diepvriezer \nals deze uitvalt door een onvoorziene en \nonverwachte stroomuitval. \n22.  Vandalisme. Dekking: Je bent verzekerd voor schade door \nvandalisme van iemand die het woonhuis \nonrechtmatig is binnengedrongen.\nZijn de voer-, vaar- en luchtvaartuigen \ndie we in hoofdstuk 1  noemen door \nvandalisme beschadigd? Zoals een scooter, \nfiets of brommobiel. Dan vergoeden we de \nschade alleen als er braaksporen zichtbaar \nzijn aan het gebouw. Beperking of uitsluiting: Je krijgt geen vergoeding voor:\n- schade aan je tuin. Maar schade aan \nje tuinmeubels en wasgoed door \nvandalisme is wel verzekerd;\n- schade aan huurders- of \neigenarenbelang.\n23.  Vorst, bevriezen van \nleidingen. Dekking: Je bent verzekerd voor schade aan je \ninboedel door het bevriezen van een \nleiding of cv-installatie in je woonhuis. Beperking of uitsluiting: Je krijgt geen vergoeding voor:\n-  vorstschade aan je tuin;\n- graaf- en breekwerkzaamheden in je tuin \nof op je terrein.\nWe vergoeden ook geen schade die  \nontstaat of verergert doordat je niet \nvoldoende voorzorgsmaatregelen neemt. \nDit betekent dat je bij aangekondigde \nvorst: \n- de buitenkraan aftapt als je geen \nvorstvrije buitenkraan hebt;\n- de thermostaat op minimaal 15\u00b0C zet, \nook als je niet in het woonhuis aanwezig \nbent.\n24. Water uit een \naquarium. Dekking: Je bent verzekerd voor waterschade \ndie ontstaat doordat de ruiten van het \naquarium breken. We vergoeden ook de \nschade aan het aquarium zelf en de inhoud \nervan. Beperking of uitsluiting: We vergoeden maximaal \u20ac 2.500 voor alle \ndieren samen.Voorwaarden verzekering Inboedel  |  11/24\nterug naar inhoud  > \n25. Water of stoom uit \ndefecte leidingen en \ninstallaties. Dekking: Je bent verzekerd voor schade door water \ndat of stoom die voor jou onvoorzien komt \nuit een defecte aan- of afvoerleiding. Of uit \nhet sanitair en de toestellen die daarop zijn \naangesloten.\nMet toestellen en sanitair bedoelen \nwe bijvoorbeeld de centrale \nverwarmingsinstallatie of een \nairconditionings-installatie, wasmachine, \nvaatwasser en overige keukenapparatuur, \nwastafel, spoelbak, toiletpot, boiler, \ndouchebak en badkuip.\nMet aan- of afvoerleidingen bedoelen we \nleidingen en koppelingen die geschikt zijn: \n- om zonder toezicht te functioneren,\n- die altijd zijn aangesloten, en\n- die constant dezelfde druk als \nde waterleiding of de centrale \nverwarmingsinstallatie kunnen \nweerstaan.\nEen vulslang, bijvoorbeeld van een cv-\ninstallatie, is geen leiding. Ook niet als \ndeze is aangesloten op de cv-installatie. Beperking of uitsluiting: Je krijgt geen vergoeding voor:\n- schade door lekkende voegen en \nkitnaden;\n- graaf- en breekwerkzaamheden in je tuin \nof op je terrein;\n- het opsporen van de beschadiging \naan de leiding. Daar vallen ook de \nmaatregelen onder om het opsporen \nmogelijk te maken: het breken en \nherstellen van de muren, vloeren en \nandere onderdelen van het gebouw;\n- het herstellen van de leiding;\n- het herstellen van toestellen en sanitair \nwaaraan schade is ontstaan en die op de \nleiding zijn aangesloten.\n26. Water uit een \nsprinklerinstallatie. Dekking: Je bent verzekerd voor schade door water \nuit een sprinklerinstallatie.\n27. Water uit riolen en \nrioolputten. Dekking: Je bent verzekerd voor schade door water \ndat uit riolen en rioolputten stroomt en je \nwoning binnendringt.\n\n "}
{"metadata": {"article_number": "3.2", "product": "Inboedel", "product_type": "asr_ikz"}, "content": "\n3.2 Keuzedekking Allrisk\nJe bent standaard verzekerd zoals beschreven in hoofdstuk 3.1 Basisdekking . Staat op je polisblad dat Allrisk is verzekerd? \nDan ben je extra verzekerd voor schade aan je inboedel die is veroorzaakt door alle andere, plotselinge en onvoorziene \ngebeurtenissen. Bijvoorbeeld voor schade aan je spullen door vallen, stoten en botsen; schade die is veroorzaakt door \nkinderen; schade door rook en roet die is ontstaan door het droogkoken van pannen of walmende kaarsen.\nWelke schades zijn niet verzekerd?\nBij een Allriskdekking is niet alles verzekerd. De uitsluitingen en beperkingen uit hoofdstuk  3.1 en de algemene uitsluitingen uit \nde Algemene voorwaarden gelden. Je bent ook niet verzekerd voor schade veroorzaakt door: \n- het gebruiken van je inboedel waarvoor het niet bedoeld is;\n- bacteri\u00ebn, schimmels, virussen, plantvorming en stank; \n- constructiefouten, montagefouten of installatiefouten. Het maakt daarbij niet uit of jij of een derde de fouten heeft gemaakt. \nSchade door brand en ontploffing is wel verzekerd; \n- dieren of huisdieren. Schade door brand en ontploffing is wel verzekerd; \n- eigen gebrek van je inboedel. Schade door brand en ontploffing is wel verzekerd; \n- grondverzakking, grondverschuiving, scheurvorming en instorting. Schade door brand en ontploffing is wel verzekerd; \n- ondeskundige of onjuist uitgevoerde werkzaamheden. Het maakt daarbij niet uit of jij of een derde de werkzaamheden \nuitvoert. Schade door brand en ontploffing is wel verzekerd; \n- slijtage of andere langzaam inwerkende processen. Of oppervlakkige beschadigingen die het gebruik niet be\u00efnvloeden.  \nZoals verkleuring, veroudering, vervorming, verrotting, corrosie, vlekken, krassen, schrammen, kleine deuken;\n- wind en windvlagen. We bedoelen wind met een snelheid van minder dan 14 meter per seconde. Dat is tot en met  \nwindkracht 6\nWanneer geldt de Allriskdekking niet? \nDe Allriskdekking geldt niet voor schade die wordt veroorzaakt:\n- aan je tuin. Voor schade aan je tuin geldt de Basisdekking uit hoofdstuk  3.1;\n- tijdens verhuur. Voor schade tijdens verhuur ben je alleen verzekerd als op je polisblad staat dat Verhuur is verzekerd. \nDan geldt de Basisdekking uit hoofdstuk  3.1 en de Keuzedekking Verhuur uit  3.4.\n- aan je mobiele elektronica. Dit is wel verzekerd als op je polisblad staat dat Mobiele elektronica is verzekerd.\n \n "}
{"metadata": {"article_number": "3.3", "product": "Inboedel", "product_type": "asr_ikz"}, "content": "\n3.3 Keuzedekking Glas\nStaat op je polisblad dat Glas is verzekerd? Dan ben je verzekerd voor ruitbreuk die is veroorzaakt door alle plotselinge \nen onvoorziene gebeurtenissen. In de tabel hieronder lees je waarvoor je verzekerd bent. Uitsluitingen en beperkingen \ndie van toepassing zijn, staan in de derde kolom. Daarnaast gelden de algemene uitsluitingen die genoemd worden in de \nAlgemene voorwaarden. Staat op je polisblad een vrijwillig eigen risico? Dan geldt dat niet voor de keuzedekking Glas. \nLet op:\nAls niet op je polisblad staat dat Glas is verzekerd, dan is het glas in je woonhuis niet verzekerd. \nMaar wel voor gebeurtenissen volgens de basisdekking zoals genoemd in 3.1. Dekking per gebeurtenis: 1.\nBreuk van ruiten \nwoonhuis. Dekking: Je bent verzekerd voor het vervangen van \nje gebroken ruiten door glas van dezelfde \nsoort en kwaliteit. We vergoeden ook het \nnoodzakelijke schilderwerk aan het raam \nvan de gebroken ruit. \nMet ruiten bedoelen we: alle glazen ruiten \nin je woonhuis die bedoeld zijn om licht \ndoor te laten, inclusief douchewanden en \ndouchedeuren, lichtkoepels, lichtplaten \nvan serres en erfafscheidingen. Beperking: Ruitbreuk is niet verzekerd:\n- tijdens de bouw, verbouw of aanbouw van \nje woonhuis of appartement;\n-  als je woonhuis of appartement wordt \ngekraakt;\n-  vanaf het moment dat je woonhuis of \nappartement langer dan 3 maanden leeg \nstaat of onbewoond is.\nWe vergoeden geen schade door:\n-  lekkage van dubbel glas (condensvorming), \nzonder dat er sprake is van ruitbreuk\n-  eigen gebrek\n-  aardbeving\n-  overstroming\n-  krasjes en putjes zonder dat er sprake is \nvan ruitbreuk. 2.Breuk van ruiten \nappartement. Dekking: Je bent alleen verzekerd voor de kosten \nvan het vervangen van gebroken ruiten \nin ramen en deuren van het gedeelte van \nhet gebouw dat je bewoont. Beperking: Ruitbreuk is niet verzekerd:\n- tijdens de bouw, verbouw of aanbouw van \nje woonhuis of appartement;\n-  als je woonhuis of appartement wordt \ngekraakt;\n-  vanaf het moment dat je woonhuis of \nappartement langer dan 3 maanden leeg \nstaat of onbewoond is.\nWe vergoeden geen schade door:\n-  lekkage van dubbel glas (condensvorming), \nzonder dat er sprake is van ruitbreuk\n-  eigen gebrek\n-  aardbeving\n-  overstroming\n-  krasjes en putjes zonder dat er sprake is \nvan ruitbreuk. 3.\nBreuk van bijzonder glas. Dekking: Je bent verzekerd voor:\n- het vervangen van gebroken glas dat \nis gebrandschilderd, versierd, ge\u00ebtst of \ngebogen;\n- het vervangen van gebroken glas in \nlood; het opnieuw aanbrengen van \nbeschilderingen en beletteringen op de \nvervangende ruiten. Beperking: Wij vergoeden maximaal \u20ac 500.\n\n "}
{"metadata": {"article_number": "3.4", "product": "Inboedel", "product_type": "asr_ikz"}, "content": "\n3.4 Keuzedekking Verhuur\nVerhuur je je woonhuis, of delen daarvan? En staat op je polisblad dat Verhuur is verzekerd? Dan ben je verzekerd voor \nschade aan je inboedel zoals beschreven in hoofdstuk 3.1 Basisdekking . Uitsluitingen en beperkingen die ook van \ntoepassing zijn, staan in de derde kolom. Heb je Allrisk verzekerd? Deze allriskdekking geldt niet als je je woonhuis \nverhuurt. \nIn de tabel hieronder lees je welke situaties verzekerd zijn. We bedoelen met verhuur ook woningruil. \nLet op: Verhuur je je woonhuis en staat niet op je polisblad dat Verhuur is verzekerd? Dan is je inboedel niet verzekerd.Voorwaarden verzekering Inboedel  |  13/24\nterug naar inhoud  > Situatie 1.Verhuur kamers. Waar moet je aan voldoen: Je bent verzekerd als je aan de volgende \nvoorwaarden voldoet:\n- je verhuurt maximaal 3 kamers in je \nwoonhuis; en\n- je woont zelf ook in het woonhuis; en\n- er is een schriftelijke of digitale \nhuurovereenkomst tussen jou en de \nhuurder waaruit blijkt wie de huurder is.\nVerhuur je kamers aan toeristen, \nbijvoorbeeld via een boekingswebsite? \nHeb je een Bed & Breakfast? Dan geldt het \nvolgende ook:\n- je verhuurt kamers in je woonhuis niet \nlanger dan 17 weken per jaar; en\n- je bent zelf belast met het dagelijkse \ntoezicht op de Bed & Breakfast. Beperking: Wij vergoeden de schade niet:\n- bij vandalisme en diefstal. Maar wel als \ner braaksporen zichtbaar zijn aan het \nwoonhuis en de kamer die verhuurd \nwordt;\n- bij vandalisme of diefstal door de huurder \nof zijn gezelschap.\nLet op: de inboedel van de huurder en zijn \ngezelschap is niet verzekerd.\nSituatie 2. Verhuur hele woonhuis. Waar moet je aan voldoen: Je bent verzekerd als je aan de volgende \nvoorwaarden voldoet:\n- je verhuurt je woonhuis aan 1 persoon of \n1 gezin; en\n- er is een schriftelijke of digitale huur- \novereenkomst tussen jou en de huurder \nwaaruit blijkt wie de huurder is.\nVerhuur je je woonhuis aan toeristen, \nbijvoorbeeld via een boekingswebsite? Dan \ngeldt het volgende ook:\n- je verhuurt je woonhuis niet langer dan \n17 weken per jaar. Beperking: We vergoeden de schade niet:\n- bij verhuur aan verschillende personen \nof gezinnen tegelijk (kamerverhuur en \nonderverhuur);\n- bij vandalisme en diefstal. Maar wel als \ner braaksporen zichtbaar zijn aan het \nwoonhuis dat verhuurd wordt;\n- bij vandalisme of diefstal door de huurder \nof zijn gezelschap.\nLet op: de inboedel van de huurder en zijn \ngezelschap is niet verzekerd.\n\n "}
{"metadata": {"article_number": "3.5", "product": "Inboedel", "product_type": "asr_ikz"}, "content": "\n3.5 Keuzedekking Kostbaarheden verlies en buitenshuis\nStaat op je polisblad dat Kostbaarheden verlies en buitenshuis is verzekerd? Dan ben je in en buiten je woonhuis overal ter \nwereld verzekerd voor verlies van of schade aan de volgende kostbaarheden: \n-  sieraden (brillen vallen daar niet onder)\n- kunst\n- verzamelingen\n- antiek\n- foto- en filmapparatuur\n- muziekinstrumenten\n- duiksport-, paardensport-, parachute-, golf- en hengelsportuitrusting\n- medische apparatuur (gehoorapparaten vallen daar niet onder)\nWe vergoeden maximaal het bedrag dat op je polisblad staat bij Kostbaarheden verlies en buitenshuis. Staat op je \npolisblad een vrijwillig eigen risico? Dan geldt dat niet voor deze kostbaarhedendekking.\nLet op: \nJe bent in je woonhuis alleen verzekerd voor schade aan je kostbaarheden zoals beschreven in hoofdstuk 3.1  Basisdekking . \nStaat op je polisblad dat Kostbaarheden en verlies en buitenshuis is verzekerd, dan geldt deze dekking ook buitenshuis. \nHeb je Allrisk verzekerd? Dan geldt deze allrisk dekking ook voor je kostbaarheden. \nWelke schades zijn niet verzekerd?\nDe uitsluitingen en beperkingen uit hoofdstuk 3.1  en de algemene uitsluitingen genoemd in de Algemene voorwaarden \ngelden ook bij schade aan je kostbaarheden. We vergoeden ook geen schade:\n- door het verlies of kwijtraken van geleende, gehuurde of verhuurde kostbaarheden. Geleende of gehuurde medische \napparatuur (geen gehoorapparaten) vergoeden we wel;\n- door slijtage en andere langzaam inwerkende processen. Of oppervlakkige beschadigingen die het gebruik niet \nbe\u00efnvloeden. Zoals verkleuring, veroudering, vervorming, verrotting, corrosie, vlekken, krassen, schrammen, kleine \ndeuken;\n- doordat je je kostbaarheden hebt gebruikt waarvoor het niet bedoeld is; \n- doordat je je kostbaarheden in je auto niet uit het zicht hebt gelegd;Voorwaarden verzekering Inboedel  |  14/24\nterug naar inhoud  > - doordat je je kostbaarheden zonder direct toezicht hebt achtergelaten;\n- doordat je je  kostbaarheden tijdens een overnachting in een logiesverblijf niet hebt meegenomen naar het logiesverblijf \nof in een goed afgesloten ruimte hebt opgeborgen;\n- doordat je je  kostbaarheden tijdens een reis niet in je handbagage hebt meegenomen.\n\n "}
{"metadata": {"article_number": "3.6", "product": "Inboedel", "product_type": "asr_ikz"}, "content": "\n3.6 Keuzedekking Mobiele elektronica\nStaat op je polisblad dat Mobiele elektronica is verzekerd? Dan ben je in en buiten je woonhuis in Nederland verzekerd \nvoor schade aan je mobiele elektronica door plotselinge en onvoorziene gebeurtenissen.\nMet mobiele elektronica bedoelen we mobiele elektronica die je eigendom is: mobiele telefoons, smartphones, mobiele \ncomputers zoals tablets en laptops, mobiele geluidsdrager en accessoires zoals koptelefoons, gehoorapparaten, mobiele \nnavigatie, smartwatch, smartglasses, mobiele DVD-speler en accessoires en mobiele spelcomputer.\nLet op:\nAls niet op je polisblad staat dat Mobiele elektronica is verzekerd, dan ben je in je woonhuis alleen verzekerd voor schade \naan je mobiele elektronica zoals beschreven in hoofdstuk 3.1 Basisdekking . Ook als je Allrisk hebt verzekerd. Schade door \nvallen of stoten is dan bijvoorbeeld niet verzekerd.\nHoe vergoeden we je schade?\nHeb je schade? Dan laten we je mobiele elektronica repareren. Is reparatie niet mogelijk dan krijg je een vergoeding \nin geld op basis van de reparatienota. We vergoeden bij vervanging maximaal de dagwaarde. De dagwaarde van de \nmobiele elektronica berekenen we met behulp van de afschrijvingslijst. We vergoeden als restwaarde altijd 20% van de \nnieuwwaarde. Staat op je polisblad een vrijwillig eigen risico? Dan geldt dat niet voor deze mobiele elektronicadekking.\nWelke schades zijn niet verzekerd?\nDe uitsluitingen en beperkingen uit hoofdstuk 3.1  en de algemene uitsluitingen die genoemd worden in de Algemene \nvoorwaarden gelden ook bij schade aan je mobiele elektronica. We vergoeden ook geen schade: \n- aan geleende, gehuurde, uitgeleende of verhuurde mobiele elektronica;\n- door slijtage of andere langzaam inwerkende processen. Of oppervlakkige beschadigingen die het gebruik niet \nbe\u00efnvloeden. Zoals verkleuring, veroudering, vervorming, verrotting, corrosie, vlekken, krassen, schrammen, kleine \ndeuken;\n- bij verlies van je mobiele elektronica;\n- doordat je je mobiele elektronica hebt gebruikt waarvoor het niet bedoeld is; \n- doordat je je mobiele elektronica in je auto niet uit het zicht hebt gelegd;\n- doordat je je mobiele elektronica zonder direct toezicht hebt achtergelaten;\n- doordat je je mobiele elektronica tijdens een reis niet in je handbagage hebt meegenomen.\n4 Hoe vergoeden we je schade? Heb je een eigen risico?\nHieronder lees je wat je vergoed krijgt als je een schade hebt die verzekerd is.\n\n "}
{"metadata": {"article_number": "4.1", "product": "Inboedel", "product_type": "asr_ikz"}, "content": "\n4.1 Schadevergoeding in natura of in geld\nSchade aan je inboedel laten we herstellen door een geselecteerd herstelbedrijf. Wij regelen het herstel van de schade \nrechtstreeks met het herstelbedrijf en je hoeft niets voor te schieten. De reparatie kan meestal direct worden geregeld. Wil \nje de schade zelf herstellen? Dan krijg je een vergoeding in geld. Heb je keuzedekking Glas verzekerd? Dan geldt dit ook \nbij gebroken ruiten.\nGeselecteerd herstelbedrijf\nWij werken samen met schadeherstelbedrijven die wij hebben geselecteerd. Schade kan op verschillende manieren \nen door verschillende bedrijven hersteld worden. Bijvoorbeeld door een meubelmaker of een schoonmaakbedrijf. \nGebruikmaken van een geselecteerd herstelbedrijf heeft de volgende voordelen: \n-  Wij wikkelen de schade rechtstreeks af met het herstelbedrijf, inclusief de betaling. Je bent de opdrachtgever van het \nherstelbedrijf, maar je hoeft geen geld voor te schieten.\n-  De reparatie kan meestal direct in gang worden gezet.\nJij bent de opdrachtgever\nWij, of de deskundige die wij hebben aangewezen, schakelen namens jou het herstelbedrijf in. Maar formeel ben jij \nde opdrachtgever. Dat betekent dat je het opdrachtformulier moet ondertekenen als het herstelbedrijf daarom vraagt. \nVaak vragen herstelbedrijven ook om een \u2018akte van cessie\u2019 te ondertekenen. Daarmee geef je ons toestemming om de \nkosten van het herstel rechtstreeks aan het herstelbedrijf te betalen.Voorwaarden verzekering Inboedel  |  15/24\nterug naar inhoud  \n\n "}
{"metadata": {"article_number": "4.2", "product": "Inboedel", "product_type": "asr_ikz"}, "content": "\n4.2 Krijg je de nieuwwaarde of de dagwaarde vergoed \nWanneer vergoeden we de \nnieuwwaarde?De nieuwwaarde is het bedrag dat nodig is om dezelfde en gelijkwaardige spullen \nnieuw te kopen.\nRaakt je inboedel beschadigd door een verzekerde gebeurtenis? Dan laten we \nje inboedel herstellen door een herstelbedrijf dat wij geselecteerd hebben. Of je \nkrijgt een vergoeding in geld.\nWill je de schade zelf herstellen? Dan krijg je ook een vergoeding in geld. Als we in \ngeld vergoeden, dan vergoeden we de nieuwwaarde van je inboedel.\nAls je spullen minder waard zijn dan 40% van de nieuwwaarde, dan vergoeden we \nde dagwaarde. In andere gevallen vergoeden we de nieuwwaarde.\nWanneer vergoeden we de \ndagwaarde? De dagwaarde is de nieuwwaarde net voor de gebeurtenis, verminderd met een \nbedrag voor waardevermindering door ouderdom of slijtage of de staat van \nonderhoud.\nDe dagwaarde berekenen we met behulp van de afschrijvingslijst . \nWe vergoeden de verkoopwaarde:\n-  als je spullen minder waard zijn dan 40% van de nieuwwaarde;\n- bij brom-/snorfiets, scooter, brom-/scootmobiel, segway en zitmaaier;\n- bij aanhangwagens en vaartuigen en de losse onderdelen en accessoires van \nmotorrijtuigen, vaartuigen en aanhangwagens; \n- bij gehuurde spullen;\n- bij mobiele elektronica.\n\n "}
{"metadata": {"article_number": "4.3", "product": "Inboedel", "product_type": "asr_ikz"}, "content": "\n4.3 Welke kosten vergoeden we ook?\nMoet je kosten maken om schade te voorkomen of te beperken? Of zijn er andere kosten? Deze kosten vergoeden we \nvolgens de tabel hieronder. Maar, we vergoeden deze kosten alleen als de (dreigende) schade verzekerd is op deze \nInboedelverzekering. En als je de kosten gemaakt hebt tijdens de looptijd van de verzekering. Staat op je polisblad een \neigen risico? Dan geldt dat niet voor deze kosten. Tabel: \n1. Kosten om acute \nschade te voorkomen \nof te beperken \n(bereddingskosten). Dekking: Dreigt er een plotselinge en directe schade \nte ontstaan aan je inboedel? En neem je \nmaatregelen om die schade te voorkomen of \nte beperken? Dan vergoeden we de kosten \ndie je daarvoor maakt. Dit kunnen ook \nnoodzakelijke bewakingskosten zijn. \nOntstaat er schade aan de zaken die je \ngebruikt bij het nemen van maatregelen \nom schade te voorkomen? Ook die schade \nvergoeden we. \nLet op:\nDe bereddingskosten om verontreiniging \nvan grond en grond- en oppervlakte water \nin je tuin of op je terrein te isoleren vallen \nonder de saneringskosten. Vergoeding: Er geldt geen maximum.\n2. Kosten voor  \nnoodvoorzieningen. Dekking: Moeten er kosten gemaakt worden voor een \nnoodoplossing omdat de schade niet direct \nkan worden hersteld? De kosten voor deze \nnoodvoorzieningen vergoeden we ook. Vergoeding: Er geldt geen maximum.Voorwaarden verzekering Inboedel  |  16/24\nterug naar inhoud  > \n3. Salvagekosten. Dekking: Bij een brand kan de brandweer besluiten \nom een salvage-co\u00f6rdinator in te schakelen. \nDie neemt de eerste en meest noodzakelijke \nmaatregelen om de schade te beperken. De \nkosten daarvoor (salvagekosten) vergoeden \nwe ook. Dit kunnen ook noodzakelijke \nbewakingskosten zijn. Vergoeding: Er geldt geen maximum.\n4. Kosten voor \nvervangend onderdak \nen extra kosten voor \nlevensonderhoud. Dekking: Is de schade aan je woonhuis zo ernstig dat \nje niet meer in het woonhuis kunt wonen? \nDan kun je een vergoeding krijgen voor \nde kosten van noodzakelijk vervangend \nonderdak en noodzakelijke extra kosten voor \nlevensonderhoud.\nMet extra kosten voor levensonderhoud \nbedoelen we: de kosten die bovenop je \nnormale kosten voor levensonderhoud \nkomen, doordat je noodgedwongen op een \nander adres moet wonen omdat je door de \nschade niet in je woonhuis kunt wonen. Vergoeding: We vergoeden maximaal \u20ac 15.000 \nvoor deze kosten samen.\nAls je woonhuis hersteld of herbouwd \nwordt, vergoeden we deze kosten \nover de tijd die normaal gesproken \nnodig is voor herstel of herbouw, tot \nmaximaal 52 aaneengesloten weken \nvanaf de schadedatum.\nWordt je woonhuis niet hersteld of \nherbouwd: dan vergoeden we tot \nmaximaal 12 aaneengesloten weken \nvanaf de schadedatum.\n5. Kosten van tijdelijke \nopslag. Dekking: De kosten voor de tijdelijke opslag van je \ninboedel en het vervoer van en naar die \nopslagplaats. Vergoeding: We vergoeden maximaal \u20ac 5.000.\n6. Opruimingskosten. Dekking: De kosten voor het opruimen van de \nbeschadigde inboedel. Vergoeding: Er geldt geen maximum.\n7. Kosten voor het saneren \nvan je tuin of terrein \n(saneringskosten). Dekking: Wij vergoeden:\n- de kosten om grond, grond- en \noppervlaktewater in je tuin of terrein te \nisoleren, te onderzoeken, te reinigen, op \nte ruimen, op te slaan, te vernietigen en te \nvervangen;\n- de bereddingskosten om de \nverontreiniging van grond, grond- en \noppervlakte water in je tuin of terrein te \nisoleren. Vergoeding: We vergoeden maximaal \u20ac 5.000.\nWe vergoeden niet de \nsaneringskosten van bestaande \nverontreiniging.\n8. Kosten voor het \nherstellen van legale \nsoftware. Dekking: De kosten voor het herstellen van legale \nsoftware en gegevensbestanden. Je moet \ndan wel een digitale kopie van de gegevens \nhebben die niet ouder is dan 7 dagen. Vergoeding: We vergoeden maximaal \u20ac 7.500.\n9. Kosten voor vervangen \nsloten na diefstal of \nkwijtraken huissleutels. Dekking: De kosten voor het vervangen van de \nsloten of de cilinders van sloten in de \ntoegangsdeuren van je woonhuis na diefstal \nof kwijtraken van je huissleutels.\nHet vervangen moet binnen 24 uur na de \ndiefstal gebeuren. Vergoeding: Wij vergoeden maximaal \u20ac 500.\n\n "}
{"metadata": {"article_number": "4.4", "product": "Inboedel", "product_type": "asr_ikz"}, "content": "\n4.4 Eigen risico\nHeb je een eigen risico, dan staat dat op je polisblad. Daar staat ook hoeveel eigen risico je hebt. Dit eigen risico \ntrekken we af van de schadevergoeding, ook in het geval van een maximum verzekerd bedrag. Het eigen risico geldt \nook bij herstel in natura. Je betaalt het eigen risico dan aan de hersteller of aan ons.\nHet vrijwillig eigen risico geldt niet voor ruitbreuk ( hoofdstuk  3.3). En niet voor de keuzedekkingen Kostbaarheden \nverlies en buitenshuis ( hoofdstuk 3.5 ) en Mobiele elektronica ( hoofdstuk 3.6 ). Ook voor de kosten om schade te \nvoorkomen of beperken en overige kosten ( hoofdstuk 4.3 ) geldt geen eigen risico.Voorwaarden verzekering Inboedel  |  17/24\nterug naar inhoud  > Voor schade door storm aan je huurders- of eigenarenbelang geldt altijd een eigen risico van \u20ac 75. Heb je een vrijwillig eigen \nrisico afgeslopen dat hoger is dan het eigen risico voor storm dan geldt het vrijwillig eigen risico.\n\n "}
{"metadata": {"article_number": "4.5", "product": "Inboedel", "product_type": "asr_ikz"}, "content": "\n4.5 Vergoeding door anderen\nWe vergoeden geen schade die je kunt terugkrijgen (of zou kunnen terugkrijgen als je deze verzekering niet had gehad) \nop een van de volgende manieren:\n-  via een bestaande garantieregeling of leveringsovereenkomst\n- via een wet, een regeling of een voorziening\n- via een andere verzekering van jezelf (bijvoorbeeld via je werkgever) of van een ander (bijvoorbeeld van een fabrikant, \ndealer, aannemer of reparateur)\nEen schade kan op meerdere verzekeringen verzekerd zijn. In dat geval geldt deze \u2018Na u-bepaling\u2019. Deze bepaling is vooral \nvan belang voor verzekeraars die de schade op elkaar verhalen als de schade door beide verzekeringen kan worden vergoed. \nWe vergoeden alleen de schade of kosten die de andere verzekeraar niet vergoedt omdat de schade hoger is dan het bedrag \nwaarvoor je bij die verzekeraar bent verzekerd. Ook vergoeden we alleen de schade of kosten die onder die andere verzekering \nzouden vallen, als je de verzekering bij ons niet had afgesloten. We vergoeden niet het eigen risico dat op de andere \nverzekering geldt.\n5 Hoe stellen we de schade vast en hoe betalen we de schade uit?\n\n "}
{"metadata": {"article_number": "5.1", "product": "Inboedel", "product_type": "asr_ikz"}, "content": "\n5.1 Vaststelling van de schade\nWij stellen vast hoeveel schade je hebt. Of wij laten de schade vaststellen door een deskundige die wij aanwijzen. \nJe kunt ook een eigen deskundige kiezen die de schade namens jou vaststelt, maar alleen als daar een redelijke aanleiding \nvoor is. Bijvoorbeeld als je  het niet eens bent met het schadebedrag dat onze deskundige heeft vastgesteld. Informeer \nons voordat je een eigen deskundige inschakelt. Beide deskundigen benoemen samen een derde deskundige voordat \nzij de schade vaststellen. Als deze twee deskundigen het niet eens worden over het schadebedrag, stelt de derde \ndeskundige de omvang van de schade voor jou en voor ons bindend vast. De derde deskundige blijft binnen de grenzen \nvan de schadevaststelling die jouw en onze deskundige gedaan hebben.\nWe vergoeden de redelijke kosten van alle deskundigen, op voorwaarde dat ze zich houden aan de Gedragscode \nExpertiseorganisaties of vergelijkbaar deskundig zijn op het gebied van schadevaststelling. Kosten die niet met de \nschadevaststelling te maken hebben, bijvoorbeeld kosten die jouw eigen deskundige maakt voor belangenbehartiging, \nvergoeden wij alleen als er sprake is van een vergoedingsplicht volgens de wet.\n\n "}
{"metadata": {"article_number": "5.2", "product": "Inboedel", "product_type": "asr_ikz"}, "content": "\n5.2 Uitbetaling\nAls we hebben besloten dat je schadevergoeding krijgt, dan betalen we de vergoeding uit. Daarbij geldt het volgende:\n- Vergoeden we de vastgestelde schade in geld? Dan betalen we in een keer het hele bedrag.\n- Heb je als verzekeringnemer schade? Dan betalen we de vergoeding uit aan jou.\n- Heeft \u00e9\u00e9n van de andere verzekerden schade? Dan betalen we de vergoeding ook uit aan jou als verzekeringnemer \ntenzij we jouw akkoord hebben om aan een andere verzekerde te betalen.\n- Betalen we het schadebedrag niet binnen 30 dagen nadat we alle gegevens ontvangen hebben om de schade te \nkunnen beoordelen? Dan heb je vanaf dat moment recht op wettelijke rente. \n\n "}
{"metadata": {"article_number": "5.3", "product": "Inboedel", "product_type": "asr_ikz"}, "content": "\n5.3 Tot wanneer kun je op onze beslissing reageren?\nZodra we je schademelding beoordeeld hebben, krijg jij of je gemachtigde van ons een mededeling met daarin ons \ndefinitieve standpunt. Dat kan zijn:\n- we delen je de vastgestelde schadevergoeding mee; \n- we wijzen je verzoek om schadevergoeding af.\nBen je het niet eens met ons definitieve standpunt over de schadevergoeding, dan kun je ons dat binnen 36 maanden \nlaten weten. De termijn van 36 maanden gaat in op de dag dat jij of je gemachtigde onze mededeling hebt ontvangen. \nNa die termijn kun je niet meer op ons standpunt terugkomen.\n6 Wat verwachten we van jou bij een aanvraag, wijziging of schade? Wat zijn de gevolgen  \n als je je daar niet aan houdt?\n\n "}
{"metadata": {"article_number": "6.1", "product": "Inboedel", "product_type": "asr_ikz"}, "content": "\n6.1 Jouw verplichtingen\nDe juiste gegevens opgeven\nJe bent verplicht om bij het aanvragen en wijzigen van de verzekering en bij schade de juiste gegevens te verstrekken. Voorwaarden verzekering Inboedel  |  18/24\nterug naar inhoud  > Bij het afsluiten van de verzekering baseren we ons op de informatie die we van jou hebben ontvangen. Verandert er iets \ntijdens de looptijd van je verzekering? Geef dat dan altijd direct aan ons door, via jouw persoonlijke mijn omgeving.\nAangifte doen\nBij inbraak, diefstal, verlies of diefstal van huissleutels, vandalisme of brandstichting doe je direct aangifte bij de politie. Bij \neen aanrijding door onbekenden moet je direct, maar uiterlijk binnen 14 dagen na de aanrijding, aangifte doen. Dit is van \nbelang voor het verhalen van de schade bij het Waarborgfonds Motorverkeer.\nWe bedoelen met het Waarborgfonds Motorverkeer: de organisatie waarop we in bepaalde gevallen schaden kunnen \nverhalen die zijn ontstaan door een motorrijtuig van een ander, die daarvoor aansprakelijk is. Een van die gevallen is als er \neen onbekende schadeveroorzaker is.\nSchade melden\nJe moet de schade melden zodra je ervan op de hoogte bent. Doe je dit niet op tijd, dan kan dat gevolgen hebben voor \nde vergoeding. Bij een melding na 36 maanden heb je geen recht meer op schadevergoeding.\nJe geeft ons alle informatie die we nodig hebben om te beoordelen of je recht hebt op een schadevergoeding, en \nzo ja: op welk bedrag. Stuur originele bewijsstukken, gegevens en documenten zo snel mogelijk naar ons of naar de \ndeskundige(n) die we hebben ingeschakeld.\nJe bent verplicht om bij het melden van de schade de juiste gegevens te verstrekken.\nMedewerking verlenen\nHebt je schade? Dan vragen wij je om mee te werken. Dat betekent:\n- Je volgt aanwijzingen van ons en onze deskundigen op.\n-  Je verleent je volledige medewerking aan de afhandeling van de schade en onderzoeken.\n-  Je doet niets wat onze belangen schaadt.\n-  Je doet er alles aan wat je redelijkerwijs kunt doen om schade te voorkomen of te verminderen.\nWijzigingen doorgeven\nJe bent verplicht om ons tijdens de looptijd van je verzekering juist en op tijd te informeren als er iets gebeurt dat we \nmoeten weten. Wanneer dat is lees je in hoofdstuk 8, Wat als...?  Bijzondere situaties.\n\n "}
{"metadata": {"article_number": "6.2", "product": "Inboedel", "product_type": "asr_ikz"}, "content": "\n6.2 Gevolgen als je je niet aan je verplichtingen houdt\nHou je je niet aan de verplichtingen en schaad je onze belangen? Dan vergoeden we je schade niet. Dat kan bijvoorbeeld \nhet geval zijn als je beschadigde zaken hebt weggegooid en we de schade niet meer kunnen vaststellen.\nOntdekken we achteraf dat de gegevens op je aanvraag, wijzigingsverzoek, polisblad of schademelding niet kloppen, dan \nkan dat gevolgen hebben voor de schadevergoeding en de voortzetting van de verzekering. Zo nodig passen we je premie \nen/of de voorwaarden aan of be\u00ebindigen we je verzekering, eventueel met terugwerkende kracht. Je krijgt daarvan bericht.\n7 Wanneer verandert je premie?\n\n "}
{"metadata": {"article_number": "7.1", "product": "Inboedel", "product_type": "asr_ikz"}, "content": "\n7.1 Indexering\nElk jaar verhogen wij je premie met een indexcijfer. Dit is de gemiddelde prijsontwikkeling per jaar en gebaseerd op het \nconsumenten prijsindexcijfer (CPI). De nieuwe premie geldt voor het nieuwe verzekeringsjaar en gaat in op de jaarlijkse \nverlengingsdatum. De jaarlijkse aanpassing geldt niet voor het maximum verzekerde bedrag dat op je polisblad of in je \npolisvoorwaarden staan. We kunnen dit percentage aanpassen op basis van veranderingen in het CPI. \n\n "}
{"metadata": {"article_number": "7.2", "product": "Inboedel", "product_type": "asr_ikz"}, "content": "\n7.2 Wijzigingen\nJe bent verplicht om ons tijdens de looptijd van je verzekering juist en op tijd te informeren als er iets gebeurt dat we \nmoeten weten. Ga je verbouwen, of kies je een andere dekking? Dan kunnen je premie en voorwaarden veranderen.\n8 Wat als \u2026? Bijzondere situaties\n\n "}
{"metadata": {"article_number": "8.1", "product": "Inboedel", "product_type": "asr_ikz"}, "content": "\n8.1 Wat als je met je inboedel gaat verhuizen naar een ander adres? Of je inboedel is om een andere reden op een  \n ander adres?\n-  Dan moet je dat zo snel mogelijk maar uiterlijk binnen 30 dagen aan ons melden via je persoonlijke mijn omgeving.\n- Je inboedel is in deze situatie op het adres waar je niet woont na 3 maanden niet meer verzekerd.\n- Na je melding kunnen we de verzekering be\u00ebindigen of de premie en/of voorwaarden wijzigen. Als we een voorstel \ndoen om de verzekering voort te zetten, kun je ons binnen 30 dagen laten weten of je de verzekering wilt be\u00ebindigen. \nDe verzekering eindigt dan op de datum die je aan ons doorgeeft.Voorwaarden verzekering Inboedel  |  19/24\nterug naar inhoud  > - Informeer je ons niet binnen de 30 dagen over de verandering? Dan kan dat gevolgen hebben voor je verzekering en de \nschadevergoeding:\n- Gevolgen voor je verzekering\n-  De verzekering eindigt automatisch 30 dagen na de dag waarop de verandering heeft plaatsgevonden. Maar \nzouden we de verzekering voortzetten als we van de verandering op de hoogte waren geweest? Dan be\u00ebindigen we \nde verzekering niet en loopt de verzekering gewoon door. \n- Gevolgen voor je schadevergoeding\n-  Zouden we de verzekering alleen hebben voortgezet tegen een hogere premie of op andere voorwaarden als we \nvan de verandering op de hoogte waren? Dan vergoeden we de schade op basis van die andere voorwaarden. \nOf we vergoeden een schade in dezelfde verhouding als de premie van voor de verandering ten opzichte van de \nhogere premie.\n- Zouden we de verzekering niet voortzetten als we van de verandering op de hoogte waren geweest? Dan vergoeden \nwe de schade niet.\n\n "}
{"metadata": {"article_number": "8.2", "product": "Inboedel", "product_type": "asr_ikz"}, "content": "\n8.2  Wat als de bouwaard of de dakbedekking van het gebouw verandert? Of als de bestemming of het gebruik van  \n het gebouw verandert?\n- Dan moet je dat zo snel mogelijk maar uiterlijk binnen 30 dagen aan ons melden via je persoonlijke mijn omgeving. Ook \nals het om een gedeeltelijke verandering gaat.\n- Daarna kunnen we de verzekering be\u00ebindigen of de premie en/of voorwaarden wijzigen. Als we een voorstel doen \nom de verzekering voort te zetten, kun je ons binnen 30 dagen laten weten of je de verzekering wilt be\u00ebindigen. De \nverzekering eindigt dan op de datum die je aan ons doorgeeft.\n- Informeer je ons niet binnen de 30 dagen over de verandering? Dan kan dat gevolgen hebben voor je verzekering en de \nschadevergoeding:\n- Gevolgen voor je verzekering\n-  De verzekering eindigt automatisch 30 dagen na de dag waarop de verandering heeft plaatsgevonden. Maar \nzouden we de verzekering voortzetten als we van de verandering op de hoogte waren geweest? Dan be\u00ebindigen we \nde verzekering niet en loopt de verzekering gewoon door.\n- Gevolgen voor je schadevergoeding\n- Zouden we de verzekering alleen hebben voortgezet tegen een hogere premie of op andere voorwaarden als we \nvan de verandering op de hoogte waren? Dan vergoeden we de schade op basis van die andere voorwaarden. \nEn we vergoeden een schade in dezelfde verhouding als de premie van voor de verandering ten opzichte van de \nhogere premie.\n- Zouden we de verzekering niet voortzetten als we van de verandering op de hoogte waren geweest? Dan vergoeden \nwe de schade niet.\n\n "}
{"metadata": {"article_number": "8.3", "product": "Inboedel", "product_type": "asr_ikz"}, "content": "\n8.3  Wat als je woonhuis gekraakt is?\n- Je moet deze situatie binnen 30 dagen aan ons melden.\n- Je inboedel is in deze situatie alleen verzekerd voor schade door brand, ontploffing, blikseminslag, storm en \nluchtverkeer.\n- Na je melding kunnen we de verzekering be\u00ebindigen of de premie en/of voorwaarden wijzigen. Als we een \nvoorstel doen om de verzekering voort te zetten, kun je ons binnen 30 dagen laten weten of je de verzekering wilt \nbe\u00ebindigen. De verzekering eindigt dan op de datum die je aan ons doorgeeft. \n- Informeer je ons niet binnen de 30 dagen over de verandering? Dan kan dat gevolgen hebben voor je verzekering \nen de schadevergoeding:\n- Gevolgen voor je verzekering\n- De verzekering eindigt automatisch 30 dagen na de dag waarop de verandering heeft plaatsgevonden. Maar \nzouden we de verzekering voortzetten als we van de verandering op de hoogte waren geweest? Dan be\u00ebindigen we \nde verzekering niet en loopt de verzekering gewoon door. \n- Gevolgen voor je schadevergoeding\n- Zouden we de verzekering alleen hebben voortgezet tegen een hogere premie of op andere voorwaarden \nals we van de verandering op de hoogte waren? Dan vergoeden we een eventuele schade op basis van die \nandere voorwaarden. En we vergoeden een eventuele schade in dezelfde verhouding als de premie van voor de \nverandering ten opzichte van de hogere premie.\n- Zouden we de verzekering niet voortzetten als we van de verandering op de hoogte waren geweest? Dan vergoeden \nwe een eventuele schade niet.\n\n "}
{"metadata": {"article_number": "8.4", "product": "Inboedel", "product_type": "asr_ikz"}, "content": "\n8.4 Wat als je woonhuis onbewoond of buiten gebruik is?\nMet onbewoond of buiten gebruik bedoelen we dat je woonhuis tijdelijk verlaten is. Maar het woonhuis is wel \ngemeubileerd en de zorg voor het woonhuis is aan anderen toevertrouwd (bijvoorbeeld planten water geven, in een \nvorstperiode de buitenkraan aftappen). We bedoelen hier niet: een vakantie of andere korte periode van afwezigheid.\n- Je moet deze situatie binnen 30 dagen aan ons melden.\n- Je inboedel is in deze situatie niet verzekerd voor inbraak, diefstal en vandalisme.Voorwaarden verzekering Inboedel  |  20/24\nterug naar inhoud  > - Is je woonhuis langer dan 12 maanden onbewoond? Dan is je inboedel alleen verzekerd voor schade door brand, \nontploffing, blikseminslag, storm en luchtverkeer.\n- Na je melding kunnen we de verzekering be\u00ebindigen of de premie en/of voorwaarden wijzigen. Als we een \nvoorstel doen om de verzekering voort te zetten, kun je ons binnen 30 dagen laten weten of je de verzekering wilt \nbe\u00ebindigen. De verzekering eindigt dan op de datum die je aan ons doorgeeft.\n- Informeer je ons niet binnen de 30 dagen over de verandering? Dan kan dat gevolgen hebben voor je verzekering \nen de schadevergoeding:\n- Gevolgen voor je verzekering\n- De verzekering eindigt automatisch 30 dagen na de dag waarop de verandering heeft plaatsgevonden. Maar \nzouden we de verzekering voortzetten als we van de verandering op de hoogte waren geweest? Dan be\u00ebindigen we \nde verzekering niet en loopt de verzekering gewoon door. \n- Gevolgen voor je schadevergoeding\n- Zouden we de verzekering alleen hebben voortgezet tegen een hogere premie of op andere voorwaarden \nals we van de verandering op de hoogte waren? Dan vergoeden we een eventuele schade op basis van die \nandere voorwaarden. En we vergoeden een eventuele schade in dezelfde verhouding als de premie van voor de \nverandering ten opzichte van de hogere premie.\n- Zouden we de verzekering niet voortzetten als we van de verandering op de hoogte waren geweest? Dan vergoeden \nwe een eventuele schade niet.\n\n "}
{"metadata": {"article_number": "8.5", "product": "Inboedel", "product_type": "asr_ikz"}, "content": "\n8.5  Wat als je het woonhuis gaat verbouwen of als je gaat aanbouwen?\n- Je bent verzekerd voor schade aan je inboedel als je woonhuis in aanbouw of verbouw is.\n- Is je woonhuis onbewoond tijdens aanbouw of verbouw? Of is je woonhuis niet wind- en waterdicht, bijvoorbeeld omdat \ner daken, muren, ramen of deuren ontbreken? Dan ben je alleen verzekerd tegen schade door brand, ontploffing, \nbliksem, storm, sneeuwdruk en luchtverkeer.\n\n "}
{"metadata": {"article_number": "8.6", "product": "Inboedel", "product_type": "asr_ikz"}, "content": "\n8.6 Wat als er sprake is van opzet of roekeloosheid?\n- Je bent niet verzekerd voor schade die ontstaat door je opzet of roekeloosheid. Of voor schade waaraan je in ernstige \nmate schuldig bent. Ook als je je niet bewust was van je roekeloosheid of schuld.\n- Is de schade veroorzaakt door een persoon die in jouw opdracht of met jouw goedkeuring handelde? En is de schade \nhet gevolg van zijn opzet of roekeloosheid? Of is hij in ernstige mate schuldig aan de schade? Ook dan krijg je geen \nvergoeding.\n\n "}
{"metadata": {"article_number": "8.7", "product": "Inboedel", "product_type": "asr_ikz"}, "content": "\n8.7 Wat als in je woonhuis criminele of strafbare activiteiten plaatsvinden?\nJe bent niet verzekerd als de verzekerde zaak wordt gebruikt voor criminele en strafbare activiteiten. Het maakt daarbij niet \nuit:\n-  of je of een andere verzekerde hiervan wel of niet op de hoogte was.\n-  of de schade hierdoor wel of niet veroorzaakt of ontstaan is.\nMet criminele en strafbare activiteiten bedoelen wij:\n-  een misdrijf op grond van de Wet wapens en munitie een strafbaar feit op grond van de Opiumwet\n- mensenhandel\n-  heling van gestolen goederen\n-  het geven van een andere identiteit aan gestolen voertuigen (omkatten)\n-  opslag of vervoer van illegaal vuurwerk\nJe bent ook niet verzekerd voor schade die ontstaat terwijl je een misdrijf pleegt, eraan meedoet, of een misdrijf \nvoorbereidt.\n \n\n "}
{"metadata": {"article_number": "8.8", "product": "Inboedel", "product_type": "asr_ikz"}, "content": "\n8.8 Wat als er sprake is van onvoldoende onderhoud? \nJe bent niet verzekerd voor de kosten van het onderhoud van je inboedel. Je moet er alles aan doen om schade te \nvoorkomen en te verminderen. Onderhoud je je inboedel onvoldoende en ontstaat of verergert hierdoor de schade? Dan \nkrijg je geen vergoeding. \n \n\n "}
{"metadata": {"article_number": "8.9", "product": "Inboedel", "product_type": "asr_ikz"}, "content": "\n8.9 Wat als je komt te overlijden? \n- Dan blijft je inboedel verzekerd.\n- Dan be\u00ebindigen we de verzekering met een opzegtermijn van 30 dagen vanaf de datum van deze mededeling, tenzij de \ninboedel al elders is verzekerd door de nieuwe eigenaar. In dat geval be\u00ebindigen we de verzekering onmiddellijk.\n\n "}
{"metadata": {"article_number": "8.10", "product": "Inboedel", "product_type": "asr_ikz"}, "content": "\n8.10 Wat als de schade verband houdt met terrorisme?\nIs de schade volgens de voorwaarden van je verzekering verzekerd? En is de schade veroorzaakt door terrorisme? Dan krijg \nje de schade vergoed volgens het \u2018Clausuleblad terrorismedekking\u2019 bij de Nederlandse Herverzekeringsmaatschappij voor \nTerrorismeschaden N.V. Daarin staat dat we schadevergoeding kunnen beperken bij terrorisme, kwaadwillige besmetting Voorwaarden verzekering Inboedel  |  21/24\nterug naar inhoud  > en dergelijke. De tekst van dit clausuleblad is gedeponeerd op 23 november 2007 onder nummer 27178761 bij de Kamer \nvan Koophandel Amsterdam. De tekst van deze dekking vind je hieronder. \nMeer informatie vind je op www.terrorismeverzekerd.nl .\n Clausuleblad terrorismedekking\n1  Begripsomschrijvingen\nIn dit artikel en de bepalingen die daarop gebaseerd zijn, wordt - voor zover niet anders blijkt - verstaan onder:\n1.1  Terrorisme\nGewelddadige handelingen en/of gedragingen - begaan buiten het kader van een van de zes in artikel 3:38 van de Wet \nop het financieel toezicht genoemde vormen van molest - in de vorm van een aanslag of een reeks van in tijd en oogmerk \nmet elkaar samenhangende aanslagen als gevolg waarvan letsel en/of aantasting van de gezondheid, al dan niet de dood \ntengevolge hebbend, en/of schade aan zaken ontstaat dan wel anderszins economische belangen worden aangetast, \nwaarbij aannemelijk is dat deze aanslag of reeks - al dan niet in enig organisatorisch verband - is beraamd en/of uitgevoerd \nmet het oogmerk om bepaalde politieke en/of religieuze en/of ideologische doelen te verwezenlijken.\n1.2  Kwaadwillige besmetting\nHet - buiten het kader van een van de zes in artikel 3:38 van de Wet op het financieel toezicht genoemde vormen van \nmolest - (doen) verspreiden van ziektekiemen en/of stoffen die als gevolg van hun (in)directe fysische, biologische, \nradioactieve of chemische inwerking letsel en/of aantasting van de gezondheid, al dan niet de dood tengevolge hebbend, \nbij mensen of dieren kunnen veroorzaken en/of schade aan zaken kunnen toebrengen dan wel anderszins economische \nbelangen kunnen aantasten, waarbij aannemelijk is dat het (doen) verspreiden - al dan niet in enig organisatorisch verband \n- is beraamd en/of uitgevoerd met het oogmerk om bepaalde politieke en/of religieuze en/of ideologische doelen te \nverwezenlijken.\n1.3  Preventieve maatregelen\nVan overheidswege en/of door verzekerden en/of derden getroffen maatregelen om het onmiddellijk dreigend gevaar \nvan terrorisme en/ of kwaadwillige besmetting af te wenden of - indien dit gevaar zich heeft verwezenlijkt - de gevolgen \ndaarvan te beperken.\n1.4  Nederlandse Herverzekeringsmaatschappij voor Terrorismeschaden N.V. (NHT)\nEen door het Verbond van Verzekeraars opgerichte herverzekeringsmaatschappij, waarbij uitkeringsverplichtingen \nuit hoofde van verzekeringsovereenkomsten, die voor in Nederland toegelaten verzekeraars direct of indirect kunnen \nvoortvloeien uit de verwezenlijking van de in artikel 1.1, 1.2 en 1.3 omschreven risico\u2019s, in herverzekering kunnen worden \nondergebracht.\n1.5  Verzekeringsovereenkomsten\na. Overeenkomsten van schadeverzekering voor zover zij overeenkomstig het bepaalde in artikel 1:1 onder \u2018staat waar het \nrisico is gelegen\u2019 van de Wet op het financieel toezicht betrekking hebben op in Nederland gelegen risico\u2019s.\nb. Overeenkomsten van levensverzekering voor zover gesloten met een verzekeringnemer met gewone verblijfplaats \nin Nederland, of, indien verzekeringnemer een rechtspersoon is, met de in Nederland gevestigde vestiging van de \nrechtspersoon waarop de verzekering betrekking heeft.\nc. Overeenkomsten van natura-uitvaartverzekering voor zover gesloten met een verzekeringnemer met een gewone \nverblijfplaats in Nederland, of, indien verzekeringnemer een rechtspersoon is, met de in Nederland gevestigde \nvestiging van de rechtspersoon waarop de verzekering betrekking heeft.\n1.6  In Nederland toegelaten verzekeraars\nLevens-, natura-uitvaart- en schadeverzekeraars die op grond van de Wet op het financieel toezicht bevoegd zijn om in \nNederland het verzekeringsbedrijf uit te oefenen.\n2 Begrenzing van de dekking voor het terrorismerisico\n2.1 Indien en voor zover, met inachtneming van de in artikel 1.1, 1.2 en 1.3 gegeven omschrijvingen, en binnen de grenzen van  \nde geldende polisvoorwaarden, dekking bestaat voor gevolgen van een gebeurtenis die (direct of indirect) verband houdt \nmet:\n \u2212 terrorisme, kwaadwillige besmetting of preventieve maatregelen,\n \u2212 handelingen of gedragingen ter voorbereiding van terrorisme, kwaadwillige besmetting of preventieve maatregelen,\n hierna gezamenlijk aan te duiden als \u2018het terrorismerisico\u2019, geldt dat de uitkeringsplicht van de verzekeraar terzake van \niedere bij haar ingediende aanspraak op schadevergoeding en/of uitkering, is beperkt tot het bedrag van de uitkering \ndie de verzekeraar terzake van die aanspraak ontvangt onder de herverzekering voor het terrorismerisico bij de NHT, in \nhet geval van een verzekering met vermogensopbouw vermeerderd met het bedrag van de uit hoofde van de betrokken \nverzekering reeds gerealiseerde vermogensopbouw. Bij levensverzekeringen wordt het bedrag van de gerealiseerde \nvermogensopbouw gesteld op de krachtens de Wet op het financieel toezicht aan te houden premiereserve ten aanzien \nvan de betrokken verzekering.\n2.2 De NHT biedt herverzekeringsdekking voor de hiervoor genoemde aanspraken tot maximaal 1 miljard euro per kalender -\njaar. Vorengenoemd bedrag kan van jaar tot jaar worden aangepast en geldt voor alle bij de NHT aangesloten verzekeraars \ntezamen. Van een eventuele aanpassing zal mededeling worden gedaan in drie landelijk verschijnende dagbladen.\n2.3 In afwijking van het in de voorgaande leden van dit artikel bepaalde, geldt voor verzekeringen die betrekking hebben op:\n\u2212 schade aan onroerende zaken en/of de inhoud daarvan;\n\u2212 gevolgschade van schade aan onroerende zaken en/of de inhoud daarvan,Voorwaarden verzekering Inboedel  |  22/24\nterug naar inhoud  > dat per verzekeringnemer per verzekerde locatie per jaar maximaal 75 miljoen euro onder deze overeenkomst zal worden \nuitgekeerd, voor alle deelnemende verzekeraars, zoals bedoeld in artikel 1 tezamen, ongeacht het aantal afgegeven \npolissen.\nVoor de toepassing van dit artikellid wordt onder verzekerde locatie verstaan: alle op het risicoadres aanwezige door \nverzekeringnemer verzekerde objecten, alsmede alle buiten het risicoadres gelegen door verzekeringnemer verzekerde \nobjecten waarvan het gebruik en/ of de bestemming in relatie staat tot de bedrijfsactiviteiten op het risicoadres. Als \nzodanig zullen in ieder geval worden aangemerkt alle door verzekeringnemer verzekerde objecten die op minder dan \n50 meter afstand van elkaar gelegen zijn en waarvan er ten minste \u00e9\u00e9n op het risicoadres is gelegen. Voor de toepassing \nvan dit artikellid geldt voor rechtspersonen en vennootschappen die zijn verbonden in een groep, zoals bedoeld in artikel \n2:24b van het Burgerlijk Wetboek, dat alle groepsmaatschappijen tezamen worden aangemerkt als \u00e9\u00e9n verzekeringnemer, \nongeacht door welke tot de groep behorende groepsmaatschappij(en) de polis(sen) is (zijn) afgesloten.\n3 Uitkeringsprotocol NHT\n3.1 Op de herverzekering van de verzekeraar bij de NHT is van toepassing het Protocol afwikkeling claims (hierna te noemen \nhet Proto-col). Op grond van de in dit protocol vastgestelde bepalingen is de NHT onder meer gerechtigd de uitkering \nvan de schadevergoeding of het verzekerde bedrag uit te stellen tot het moment waarop zij kan bepalen of en in hoeverre \nzij over voldoende financi\u00eble middelen beschikt om alle vorderingen waarvoor zij als herverzekeraar dekking biedt, voor \nhet geheel te voldoen. Voor zover de NHT niet over voldoende financi\u00eble middelen blijkt te beschikken, is zij gerechtigd \novereenkomstig bedoelde bepalingen een gedeeltelijke uitkering aan de verzekeraar te doen.\n3.2 De NHT is, met in achtneming van het gestelde in bepaling 7 van het Protocol afwikkeling claims, bevoegd om te beslissen \nof een gebeurtenis in verband waarmee aanspraak op uitkering wordt gedaan, als een gevolg van de verwezenlijking van \nhet terrorismerisico moet worden aangemerkt. Een daartoe strekkend en overeenkomstig voornoemde bepaling genomen \nbesluit van de NHT, is bindend jegens de verzekeraar, verzekeringnemer, verzekerden en tot uitkering gerechtigden.\n3.3 Eerst nadat de NHT aan de verzekeraar heeft meegedeeld welk bedrag, al dan niet bij wijze van voorschot, terzake van een \nvordering tot uitkering aan haar zal worden uitgekeerd, kan de verzekerde of de tot uitkering gerechtigde op de in artikel \n3.1 bedoelde uitkering terzake tegenover de verzekeraar aanspraak maken.\n3.4 De herverzekeringsdekking bij de NHT is ingevolge bepaling 16 van het Protocol slechts van kracht voor aanspraken op \nschadevergoeding en/of uitkering die worden gemeld binnen twee jaar nadat de NHT van een bepaalde gebeurtenis of \nomstandigheid heeft vastge-steld dat deze als een verwezenlijking van het terrorismerisico in de zin van dit artikel wordt \nbeschouwd.\n\n "}
{"metadata": {"article_number": "8.11", "product": "Inboedel", "product_type": "asr_ikz"}, "content": "\n8.11 Wat als de schade het gevolg is van molest?\nJe krijgt geen vergoeding voor schade die het gevolg is van molest. Met \u2018molest\u2019 bedoelen we:\n-  Binnenlandse onlusten:  min of meer georganiseerde gewelddadige handelingen die zich op verschillende plaatsen \nbinnen een staat voordoen.\n-  Burgeroorlog:  een min of meer georganiseerde gewelddadige strijd tussen inwoners van diezelfde staat, waarbij een \nbelangrijk deel van de inwoners betrokken is.\n-  Gewapend conflict: elk geval waarin staten of andere georganiseerde partijen elkaar, of in elk geval de een de ander, \nbestrijden met militaire machtsmiddelen. Met gewapend conflict bedoelen wij ook het gewapend optreden van een \nvredesmacht van de Verenigde Naties.\n-  Muiterij:  een min of meer georganiseerde gewelddadige beweging van leden van de gewapende macht, die is gericht \ntegen het openbaar gezag.\n-  Oproer:  een min of meer georganiseerde plaatselijke gewelddadige beweging, die is gericht tegen het openbaar \ngezag.\n-  Opstand:  georganiseerd gewelddadig verzet binnen een staat, dat is gericht tegen het openbaar gezag.\nDeze molestbegrippen maken deel uit van de tekst die het Verbond van Verzekeraars in Nederland op 2 november 1981 \nbij de griffie van de rechtbank in Den Haag deponeerde onder nummer 136/1981.\n\n "}
{"metadata": {"article_number": "8.12", "product": "Inboedel", "product_type": "asr_ikz"}, "content": "\n8.12 Wat als de schade het gevolg is van een atoomkernreactie?\nOnder atoomkernreactie verstaan we een kernreactie waarbij energie vrijkomt, zoals kernfusie, kernsplijting of kunstmatige \nen natuurlijke radioactiviteit. Schade door atoomkernreacties vergoeden wij alleen onder deze voorwaarden:\n-  De schade is het gevolg van radioactieve nucliden (een nuclide is een atoomsoort) die zich buiten een kerninstallatie \nbevinden.\n-  Deze nucliden worden gebruikt voor industri\u00eble, commerci\u00eble, landbouwkundige, medische. onderwijskundige, \nwetenschappelijke of niet-militaire beveiligingsdoeleinden. Of ze zijn daarvoor bestemd.\n-  De overheid heeft een vergunning afgegeven voor vervaardiging, gebruik, opslag en het zich ontdoen van de \nradioactieve stoffen.\n-  Er is geen derde die aansprakelijk is voor de schade van de atoomkernreactie, volgens de Wet aansprakelijkheid \nkernongevallen.\nMet kerninstallatie bedoelen wij een kerninstallatie in de zin van deze wet of aan boord van een schip.Voorwaarden verzekering Inboedel  |  23/24\nterug naar inhoud  \n"}
